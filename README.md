# laboratorio_programmazione_matricole_matematica
Il presente repository GitHub è open ed offre la collezione di problemi TuringArena ideati e realizzati per il Laboratorio di Programmazione del corso rivolto alle matricole di matematica UniVR 2018-19.

Un oggetto problema si compone di un testo che propone una sfida al problem-solver (l'alunno), il quale deve affinare delle tecniche e maturare delle competenze per giungere ad una comprensione matematica/algoritmica della struttura del problema che gli consenta di elaborare un metodo di soluzione efficiente.
Al problem-solver è inoòtre richiesto di produrre una codifica del suo algoritmo, che potrà quindi sottomettere ad un componente di TuringArena che testerà tale soluzine, la sua correttezza e la sua efficienza, in svariati contesti, per ritornare allo studente un feedback immediato e puntuale in merito al suo codice.

Nel corso abbiamo introdotto i ragazzi all'uso di bash, python e Java, ma questi stessi problemi possono essere impiegati anche con altri linguaggi, senza dover apportare alcuna modifica.
Il sistema TuringArena (progetto opensource https://github.com/turingarena/turingarena) consente infatti l'ideazione, sviluppo, condivisione ed utilizzo di problemi (e di percorsi didattici articolati per problemi in veste di giochi Montssoriani per l'acquisizione di competenze di problem-solving) caratterizza da indipendenza dal linguaggio benchè con un alto livello di interazione tra il codice di lato docente (prolem-solver) ed il codice (od i codici, anche tornei competitivi e/o collaborativi sono realizzabili) sviluppati dagli studenti (problem-solvers). Noi crediamo che TuringArena abbia un grande potenziale didattico anche al di fuori delle discipline informatiche e ci prefiggiamo di incominciare a dimostrarlo con questo corso.

Nulla vieta di utilizzare per un proprio corso un misto di problemi nuovi (magari ad una prova od esame) e di problemi TuringArena recuperati da altri repositori open labellati TuringArena.

Nel file TODO_list_dei_problemi.md  trovi una lista dei problemi utilizzati nell'ordine in cui essi sono proposti (e si suggerisce di affrontarli).
Nota che alcuni di questi problemi vengono da altri repostori.

Buon divertimento!

